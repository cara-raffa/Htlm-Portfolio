<h1>The favourite movies according to Raffaella </h1>
<h2>The top three movies</h2>
<hr />
<h3>La vita è Bella</h3>
<p> Film del 1997 diretto e interpretato da Roberto Benigni. <br />
    La pellicola vede protagonista Guido Orefice, uomo ebreo ilare e giocoso, che - deportato insieme alla sua famiglia in un lager nazista - cercherà di proteggere il figlio dagli orrori dell'Olocausto, facendogli credere che tutto ciò che vedono sia parte di un fantastico gioco in cui dovranno affrontare prove durissime per vincere il meraviglioso premio finale.
    Vincitore di tre Premi Oscar, miglior film straniero, miglior attore protagonista (Roberto Benigni) e migliore colonna sonora (Nicola Piovani), su sette candidature, fu presentato in concorso al 51º Festival di Cannes, dove vinse il Grand Prix Speciale della Giuria; inoltre vinse 9 David di Donatello, 5 Nastri d'argento, il Premio César per il miglior film straniero, 5 Globi d'oro, 2 European Film Awards e un premio medaglia a Gerusalemme. Fu inoltre inserito dal National Board of Review of Motion Pictures nella lista dei dieci migliori film stranieri del 1998. La colonna sonora firmata da Nicola Piovani fu acclamata in tutto il mondo, divenendo uno dei pezzi pregiati della discografia del compositore.[1]
    
    Alla sua uscita, in Italia incassò la cifra record di 92 miliardi di lire[2], divenendo il film italiano di maggiore incasso di sempre, oltre a essere una delle pellicole italiane più apprezzate e popolari nel mondo.[3] Oltre a essere l'opera che ha consacrato Benigni a livello internazionale, il film vanta anche numerosi primati: è il film italiano che ha incassato di più al mondo (229 milioni di dollari), il più premiato agli Oscar, il più visto al suo primo passaggio in TV su Rai 1 (oltre 16 milioni di spettatori e il 53% di share)[4] e uno dei film italiani di maggior incasso e successo in Italia, divenuto ormai un vero e proprio cult.[5]
</p>

<h3>Ubriaco d'amore</h3>
    <p> Film del 2002 diretto da Paul Thomas Anderson. <br />
        Barry è un piccolo imprenditore, la sua ditta vende sturalavandini e articoli simili. Il fatto di essere l'unico maschio in mezzo a sette sorelle sembra aver avuto ripercussioni sulla sua personalità: ha un comportamento generalmente passivo, che a volte compensa con violenti scatti di ira.

        Per caso, Barry ha scoperto una falla nella promozione di un'azienda alimentare che offre una vantaggiosa occasione di accumulare miglia aeree gratuite; inizia quindi a comprare grandi quantità di budino a prezzi stracciati, al fine di accumulare miglia di volo.
        
        Una mattina una donna porta la sua auto a riparare nell'officina accanto all'azienda di Barry, al quale la donna lascia le chiavi perché le consegni all'officina che è ancora chiusa.
        
        Durante la giornata Barry viene tempestato di telefonate dalle sue sorelle che gli chiedono se quella sera verrà alla festa di compleanno di una di loro. La sorella Elizabeth gli anticipa che alla festa sarà presente anche una sua amica e che gradirebbe che i due uscissero insieme. La sera, alla festa, l'amica di Elizabeth non è presente; Barry, innervosito dalle sorelle, ha uno dei suoi attacchi e rompe delle vetrate, confessando poi al cognato che sente il bisogno di vedere uno psichiatra.
        
        Successivamente Elizabeth fa visita a suo fratello in ditta, insieme all'amica Lena: si tratta della donna che aveva portato l'auto a riparare. Lena invita Barry a cena, dove gli confessa di aver finto il guasto dell'auto per conoscerlo, dopo aver visto una sua foto a casa di Elizabeth ed averne ottenuta la complicità. Tra i due nasce una relazione. Per motivi di lavoro, Lena deve recarsi alle Hawaii e Barry decide di andarla a trovare per farle una sorpresa.
        
        Dopo aver chiamato una hot line in un momento di solitudine, Barry viene perseguitato prima dalle telefonate della ragazza che gli chiede dei soldi e poi da un gruppo di quattro fratelli che gli estorcono del denaro. Una sera, mentre Barry e Lena sono in auto, vengono tamponati dal furgone dei quattro. Quando Barry vede che Lena è ferita alla testa, scatta fuori e picchia i balordi, poi lascia Lena in ospedale e decide di chiudere una volta per tutte la faccenda dei ricatti: vola a Provo dove affronta il titolare della hot line Dean Trumbell, che è anche proprietario di un negozio di materassi, e viene finalmente lasciato in pace.
        
        Barry torna da Lena e le racconta la vicenda. È dispiaciuto di averla abbandonata in ospedale, il suo desiderio ora è quello di usare le miglia aeree per accompagnarla nei suoi viaggi d'affari e stare sempre insieme a lei.
    </p>

<h3>Il grande Lebowsky</h3>
    <p> Film del 1998 scritto e diretto da Joel ed Ethan Coen. <br />
        Nella Los Angeles del 1991, Jeffrey Lebowski, detto "Drugo" (in inglese The Dude), è un hippy fannullone, assiduo fumatore di marijuana e accanito bevitore di White Russian, e conduce una pigra e piacevole esistenza condita da frequenti partite di bowling con gli amici Walter e Donny. La sua vita disimpegnata è improvvisamente sconvolta dalla visita di due scagnozzi del magnate del porno Jackie Treehorn, che gli ingiungono, senza mezze misure, di pagare i debiti che sua moglie avrebbe accumulato nei confronti del loro boss. Durante l'aggressione i due tirapiedi si rendono conto di aver sbagliato persona, a causa di un bizzarro caso di omonimia col signor Jeffrey Lebowski, un miliardario locale. Prima di andarsene, però, uno dei due aggressori urina sul tappeto dell'ingresso della modesta abitazione di Drugo.
    </p>
